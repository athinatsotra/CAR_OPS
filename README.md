Η εργασία αφορά την ανάλυση και σχεδίαση ενός πληροφοριακού συστήματος για το υποθετικό συνεργείο οχημάτων CarOps. Στόχος είναι η ψηφιακή αναβάθμιση του συνεργείου, το οποίο μέχρι σήμερα λειτουργεί με χειροκίνητες και ανοργάνωτες διαδικασίες. Αρχικά, στην προπαρασκευαστική φάση (planning) περιγράφεται η εκκίνηση του έργου, η ανάγκη για το σύστημα και η μελέτη σκοπιμότητας. Εντοπίζονται βασικά προβλήματα όπως ο συνωστισμός, η έλλειψη προγραμματισμένων ραντεβού και ο μη επαγγελματικός τρόπος κοστολόγησης. Στη φάση της ανάλυσης, καταγράφονται τα υπάρχοντα σενάρια λειτουργίας (AS-IS) και προτείνονται βελτιωμένα σενάρια (TO-BE) με χρήση UML διαγραμμάτων, εφαρμογή της μεθοδολογίας BPI και καταγραφή απαιτήσεων μέσω user stories και epics. Παρουσιάζονται επίσης περιπτώσεις χρήσης, διαγράμματα, λεκτικές περιγραφές και ενδεικτικές οθόνες για κάθε λειτουργία του συστήματος. Τέλος, σχεδιάζεται το domain model με τις βασικές κλάσεις και συσχετίσεις που θα χρησιμοποιηθούν για την υλοποίηση του συστήματος σε Java.
